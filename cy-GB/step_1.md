I redeg eich rhaglen ar eich micro:bit corfforol, bydd angen i chi lawrlwytho ffeil eich rhaglen iddo.

Cliciwch ar y botwm **Lawrlwytho** o dan yr efelychydd micro:bit.

![Golygydd MakeCode yn dangos y botwm Lawrlwytho wedi'i amlygu.](images/download-button.png)

Bydd gofyn i chi blygio eich micro:bit i mewn. Gwnewch hynny nawr, yna cliciwch **Parhau**.

Cliciwch **Pâr** a dewiswch eich dyfais o'r rhestr sy'n ymddangos, yna cliciwch ar **Cysylltu**.

![Y blwch deialog 'dewis micro:bit' yn dangos dyfais BBC micro:bit.](images/select-microbit.png)

**Dadfygio:** Ni fydd fy micro:bit yn paru

Os nad yw eich micro:bit yn ymddangos, ceisiwch ei ddad-blygio a'i blygio yn ôl i mewn. Gallwch hefyd roi cynnig ar borth USB neu gebl USB gwahanol os ydynt ar gael.

Os nad yw eich micro:bit yn paru gallwch ddefnyddio'r botwm **Lawrlwytho** i lawrlwytho eich rhaglen fel ffeil `.HEX`. Yna gallwch chi symud y rhaglen i'ch micro:bit gan ddefnyddio'ch system ffeiliau.

**Windows:** Agorwch **File Explorer** a gwiriwch eich bod chi'n gallu gweld `MICROBIT` o dan `This PC` ar yr ochr chwith. Os yw yno, llusgwch y ffeil `.HEX` sydd wedi'i lawrlwytho iddi, bydd eich rhaglen yn cael ei chadw i'ch micro:bit a dylech allu ei defnyddio.

**macOS:** Agorwch **Finder** a gwiriwch eich bod chi'n gallu gweld `MICROBIT` o dan `Locations` ar yr ochr chwith. Os yw yno, llusgwch y ffeil `.HEX` sydd wedi'i lawrlwytho iddi, bydd eich rhaglen yn cael ei chadw i'ch micro:bit a dylech allu ei defnyddio.
